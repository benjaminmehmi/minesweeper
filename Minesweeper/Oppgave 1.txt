Oppgave 1a – Smidig utvikling og Scrum

Vertikale leveranser og verdifokus:

Vertikal og horisontal slicing har hver sine fordeler. Utgangspunktet med Vertikal slicing er å levere verdi så tidlig som mulig, dette gjøres ved å lage en mindre men funksjonell versjon av produktet du skal levere. Så bygger du nye versjoner av produktet, men poenget er at du alltid skal ha en leverbar/brukbar versjon underveis.

Horisontal slicing går ut på å fokusere på deler av produktet hver for seg, for eksempel ved at man bruker MVC og starter med modellen, så integrere view og så controller funksjoner. Eller at man har noen på teamet som tar for seg UI og noen som tar for seg logikken, men at det bygges separat. Denne utviklingsmetoden er en lengre prosess og tilbyr i utgangspunktet funksjonalitet mye senere, etter at de separate delene integreres.

Horisontal slicing kan brukes hvis man vil bygge en sterk underliggende struktur før man begynner å legge til funksjonalitet. Det kan også brukes hvis man vil spesialisere innenfor en spesifikk del av utviklingsprosessen. Vertikal slicing har også sine unike fordeler og brukes mest i smidig utvikling, grunnen til det er at den gir et team mulighet til å levere verdi tidlig og få feedback fra kunde/brukere under hvert steg i prosessen. Dette gjør vertikal slicing mest optimal for å skape nye og brukbare iterasjoner mye tidligere i utviklingsprosessen og innebærer mindre risiko fordi du får kontinuerlig feedback i tilfelle noe må endres eller utviklingen blir stanset. Denne utviklingsmetoden er også med på å dyrke samarbeid i team i og med at man jobber sammen istedenfor å jobbe isolert på sin egen del. I smidig utvikling er det viktig å levere verdi tidlig akkurat av disse grunnene og for at kunden skal få se fremgang tidlig og få et bedre innblikk i hvordan produktet vil ende opp.

I teamoppgaven brukte vi begge metoder, vi startet med horisontal slicing ved at vi designet en slags eksempelmodell, og ved at vi lagde en skisse av hvordan UI-en til appen skulle se ut side for side. Så brukte vi hovedsakelig vertikal slicing for resten av prosessen ved at vi først delte opp filene i MVC og skapte en iterasjon med kode for hver del. Dette gjorde at vi hadde første iterasjon klar ganske kjapt etter bare noen dager. Fordi vi jobbet på denne måten hadde vi en ny versjon klar så å si hver uke og vi hadde sjeldent store problemer med at appen hadde bugs eller ikke var i en working state. Kun mot slutten begynte vi å refakturere litt mye og legge til litt mye funksjonalitet/forbedringer som gjorde at vi hadde noen dager hvor appen ikke fungerte, men fikset det til slutt. Dette kan også være en av nedsidene med vertikal slicing at det kan bli surr når det er mange som jobber tett på samme del av koden.

---

Enhetstesting som smidig praksis:

Enhetstesting er et viktig verktøy i smidig utvikling fordi det gir mulighet til å teste enkle komponenter før man eventuelt legger det til en iterasjon. Det hjelper også når det kommer til det jeg nevnte i forrige avsnitt at en iterasjon havner i en broken state og det må testes separate deler for å kjapt kunne finne feilaktig kode. På denne måten kan man kontinuerlig utvikle kode av høy kvalitet og integrere det sømløst. Dette er spesielt viktig i vertikal slicing fordi utviklingsprosessen går kjapt og man må ta hensyn til mange deler i koden på en gang.

---

Læringspunkter fra vår case:

Gjennom utviklingsprosessen ble det litt for mye endring og implementering av forskjellige metoder for å linke og route sider. Først startet vi med å kun bruke switch, for å så gå over til å bruke ESL6 moduler, for å så bruke routing. Det tok mye ekstra tid å lære å bruke det og huske og implementere hver av dem. Selv om det er fint å kunne, gjorde det at appen ikke var funksjonell mot slutten. Brukte til tider litt mye tid på styling, selv om appen så bra ut hadde vi allerede skissen i figma så kunne gått raskere å implementere det vi allerede hadde tror jeg.


Oppgave 1b – Modellering og struktur

En modell som representerer tilstanden til applikasjonen er nyttig av flere grunner. For det første forsterker den lesbarheten til koden. Det blir også lettere å sette tilstander i modellen og det er i modellen vi vil lagre data som vi kan endre på gjennom controller funksjoner.

Mye kan gå galt når man blander visning og logikk. Av denne grunnen bruker vi separation of concerns som vil si at vi deler ansvar inn i forskjellige seksjoner av koden. Desto mer vi kan fordele ansvar til distinkte deler av koden, desto lettere blir det å kvalitetssikre koden og feilsøke når et problem oppstår. Det blir også lettere å gjenbruke funksjoner eller seksjoner av kode når den ikke er koblet til mange forskjellige områder.

Implementering av strukturert kode er nødvendig både for jobbing i team og individuelt. Struktur er viktig fordi utviklingsprosessen kan være lang. Hvis det ikke er likheter i hvordan mapper og filer er strukturert eller koden har mye ulikheter kan det skape alle mulige slags problemer og appen vil lett kunne krasje. Ved å skrive lesbar kode med høy kvalitet blir det lettere for teamet og sette seg inn i den og bygge videre. Det blir også lettere for deg selv under utviklingsprosessen og for den personen som skal sette seg inn i koden lengre inn i fremtiden etter at produktet er levert. 

